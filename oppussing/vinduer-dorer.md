---
title: Vinduer og dører
# parent: Oppussing
parent: Utvendig
layout: default
---

# Utskifting av vinduer og dører

Vi er på Byantikvarens Gule Liste. Det betyr at alle endringer på fasaden
krever uttalelse fra Byantikvaren før man gjør noe. Bytter du
vinduer eller dører uten å konsultere Byantikvaren blir du fort
pålagt tilbakeføring. Det er en kostbar lærepenge!

I essensen

> “Vi bryr oss mindre om U-verdi enn om hvordan vinduene ser ut fra gata.”

Se skriv fra [Byantikvaren](../assets/pdfs/Vinduer - momentliste for gode vinduskopier byantikavren.pdf).

Å stå på “Gul liste” betyr at bygget ditt er vurdert som bevaringsverdig – men ikke fredet. Det gir deg handlingsrom, men ikke frikort, særlig når det gjelder vinduer.

Det er styret som er ansvarlige for bygget utvendig, mens den
enkelte seksjonseier er ansvarlig for nødvendig vedlikehold av
sin seksjon. Det vil si du må sørge for maling, oljing, tetting av sprekker, etc.
Det betyr da også at vi bør konsulteres på forhånd, så det ikke skjer noe dumt.

Per februar 2026 har vi ikke eksplisitt innført i husreglene noe eksplisitt
om dette, men det antas at det vil bli et forslag om dette på det kommende årsmøtet.
Det underliggende juridiske er uansett fast.

## Typisk korrekt løp

Dette er vanligvis forløpet kommunen ønsker

1. Forhåndsdialog.
   - Send forespørsel til PBE
2. Byantikvaruttalelse.
   - Ofte parallelt eller via PBE
3. Søknad etter PBL
   - Legg ved:
     - byantikvarens uttalelse
     - vindusleverandørens tegninger/snitter
     - foto av eksisterende fasade
4. Vedtak

- Nesten alltid ja hvis vinduene følger uttalelsen

## Tekniske krav

Det eneste vi har kunnet finne av tekniske krav man må være påpasselig
på er [fargen på utsiden av vindu][fargekoder]. De må være like som de andre.
Hvilken vei vindu slår må også forbli likt som før.

[fargekoder]: /oppussing/utvendig.html#fargekoder

Vi ligger nærme en trafikkert vei så en _anbefaling_ er å gå for lyddempende vinduer med trelags isolerglass. Trafikkmengde i veier og gater måles i årsdøgntrafikk (ÅDT) som er gjennomsnittlig antall kjøretøy per døgn i løpet av et helt år. Vi har en ÅDT på 2100. Dette kan opplyses til vindusleverandøren som vil hjelpe med å finne riktig vindu.

Vinduer som blir laget i dag er veldig bra, så hvis det blir bestilt vinduer fra norske produsenter som Natre eller Nordan eksempelvis så har de strenge minstekrav. De er som oftest CE-merket som er minstekrav.

Vi vil legge til en anbefaling om antall desibel man bør hensynta når vi har fått den fra vår samarbeidspartner.

## Tips

Hør om andre er i samme båt! Ofte er det flere som ønsker å skifte vinduer samtidig, så man kan oppnå bedre priser om man sammen går inn for å bytte vinduer, både på innkjøp, transport og montering.
