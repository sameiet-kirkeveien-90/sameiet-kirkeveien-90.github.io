---
title: Vinduer og dører
# parent: Oppussing
parent: Utvendig
layout: default
---

# Utskifting av vinduer og dører

Vi er på Byantikvarens Gule Liste. Det betyr at alle _utvendige_ endringer
krever uttalelse fra Byantikvaren før man gjør noe. Bytter du
vinduer eller dører uten å konsultere Byantikvaren blir du fort
pålagt tilbakeføring. Det er en kostbar lærepenge!

Se skriv fra [Byantikvaren](../assets/pdfs/Vinduer - momentliste for gode vinduskopier byantikavren.pdf).

Det er styret som er ansvarlige for bygget utvendig, mens den
enkelte seksjonseier er ansvarlig for nødvendig vedlikehold av
sin seksjon. Det vil si du må sørge for maling, oljing, tetting av sprekker, etc.
Det betyr da også at vi bør konsulteres på forhånd, så det ikke skjer noe dumt.

Per februar 2026 har vi ikke eksplisitt innført i husreglene noe eksplisitt
om dette, men det antas at det vil bli et forslag om dette på det kommende årsmøtet.
Det underliggende juridiske er uansett fast.

## Tekniske krav

Det eneste vi har kunnet finne av tekniske krav man må være påpasselig
på er [fargen på utsiden av vindu][fargekoder]. De må være like som de andre.
Hvilken vei vindu slår må også forbli likt som før.

[fargekoder]: /oppussing/utvendig.html#fargekoder

Vi ligger nærme en trafikkert vei så en _anbefaling_ er å gå for lyddempende vinduer med trelags isolerglass. Trafikkmengde i veier og gater måles i årsdøgntrafikk (ÅDT) som er gjennomsnittlig antall kjøretøy per døgn i løpet av et helt år. Vi har en ÅDT på 2100. Dette kan opplyses til vindusleverandøren som vil hjelpe med å finne riktig vindu.

## Tips

Hør om andre er i samme båt! Ofte er det flere som ønsker å skifte vinduer samtidig, så man kan oppnå bedre priser om man sammen går inn for å bytte vinduer, både på innkjøp, transport og montering. 
