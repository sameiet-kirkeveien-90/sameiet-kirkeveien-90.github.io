---
title: Duer på balkongen
layout: default
parent: Praktisk
---

# Duedritt på balkongene

Vi bor i byen og rett ved en park som frekventeres av folk som mater duer. Det er ikke lov, men det skjer likevel og vi betaler for det ved å ha et stort antall duer som ønsker å slå seg til på våre balkonger - spesielt brannbalkongene mot Suhms gate. Resultatet er fjær og dritt og en generelt utrivelig balkong.

## Hva du kan gjøre

De som bor her har prøvd det aller meste. Ting vi _vet funker_ for å unngå besøk er 
- sett opp [duepigger](https://www.google.com/search?q=duepigger) så de ikke kan bruke gelenderet som vagle og drite i fred
- hold balkongen ryddig og ren. De liker å lage reir under kasser og presenninger.
- åpne døra og skrem dem så fort du ser dem. Etterhvert gir de seg! 

Ellers virker det å henge opp cd-plater effektivt, ettersom de blinker og beveger seg, men noen vil kanskje synes det er noe irriterende å se på fra innsiden ... Andre har laget stengsler for effektiv flygning, som å lage et slags spindelvev av snorer på kryss og tvers. Det fungerer også, men er litt arbeidsomt.
