---
title: Ventilasjon og piper
layout: default
parent: Praktisk
redirect_from:
    - /ventilasjon
---

# Ventilasjon
K90 ventilasjon er basert på prinsipper for naturlig ventilasjon - uten noen form for mekanikk. 
Den enkelte sameier kan derfor ikke montere vifte på sitt bad, fordi det kan medføre undertrykk i egen og andres
leiligheter. _Om man plages av mat- eller røyklukt skyldes det som oftest undertrykk i den enkelte leiligheten_. Slik skal det ikke være! Årsaken til dette kan være stengte lufteluker og/eller åpent spjeld i peisen som trekker mye luft ut fra leiligheten. 

Det har blitt sendt ut et eget rundskriv om ventilasjon, med følgende skisse <a href="/assets/pdfs/Skisse luft inn og ut.pdf">(PDF)</a> over alle de _fem_ luftelukene i hver leilighet som skal være åpne. Sjekk at de ikke har blitt dekket til i din leilighet! At disse er tettet igjen er en gjentagende årsak til dårlig trekk i peisen og røykplager. Ventilene har nummer fra 1-5.
<figure>

<img alt="luftekanaler" src="/assets/images/luft-inn-ut.jpg" />
<figcaption>
Skisse over lufteluker i en typisk 100 kvm leilighet på venstre side i oppgangene.
</figcaption>
</figure>

## Sjekk at du har fem luftekanaler!
Mange som pusser opp har ødelagt ventilasjonen ved å endre romløsningene, uten å gi ventilasjonen noen tanke, eller har tettet igjen luftekanalene som opprinnelig er i bygget. Det har ført til dårlig inneklima og mugg. Snakk med styret før du gjør noe tilsvarende. Du kan tette igjen kanaler, men du bør typisk da sørge for at det kommer en annen tilførsel av luft for å erstatte denne. Mange har f.eks. satt inn ventiler i balkongdøren for å kompensere for å ha tettet igjen ventilen i stuen mot gården.

# Piper
Avtrekket på peisene i bygget besørges av vifter på toppen av hver pipe. I nyere tid har styret gått over vedlikeholdet av pipene og funnet store mangler i vedlikeholdet fra personen dette har vært satt ut til de senere år. Noen vifter sang på siste verset, mens andre gikk for maksimalt turtall i steden for å justeres etter behov. Dette blir i 2024 gått over grundig og det forventes en betydelig forbedring vinteren 2025. 

Det er uansett interessant for styret å høre om ting som ikke fungerer, så om du opplever røyklukt eller dårlig trekk så [si fra til styreleder eller andre i styret](/kontakt).
